---
layout: post
course: Svi
title: "Početak semestra"
date: 2022-02-18 16:30:00 +0100
comments: false
---

Vežbe za moje grupe iz predmeta _Programske paradigme_ (PP 3I) i _Funkcionalno programiranje_ (FP 4I) će biti održavane **on-line u terminu koji nalaže raspored časova**. Platforma koju ću koristiti da održavam sastanke je [Webex](https://www.webex.com/){:target="_blank"} s obzirom da je Fakultet omogućio razne pogodnosti za korisnike Webex-a. Po potrebi, ukoliko bude bilo problema, koristićemo druge platforme po predlogu. Da biste se pridružili vežbama, iskoristićete trajni link [https://matf.webex.com/meet/ivan_ristovic](https://matf.webex.com/meet/ivan_ristovic){:target="_blank"}. 

Pošto ovakav način rada sigurno ne odgovara svima, planiram da svakako postavim i snimke koji obuhvataju gradivo rađeno na vežbama. Mislim da će na ovaj način svako moći da se adaptira i izabere način praćenja nastave koji mu odgovara. Na osnovu iskustava iz prethodne školske godine, snimci vežbi su bili veoma dobro prihvaćeni i, po utiscima studenata, bili su od velike pomoći. **Prisustvo na vežbama nije, i nikada neće biti obavezno**. Gradivo za ispite će biti **u potpunosti** obuhvaćeno snimcima jer pretpostavljam da će se snimci najviše koristiti za spremanje ispita. Za svaki predmet će biti dostupna YouTube lista snimaka, a oni koji žele da snimke imaju dostupne i offline (ili ako je kvalitet na YouTube-u nezadovoljavajući) će moći da ih preuzmu sa Google Drive-a. Specifičnosti u radu za različite kurseve se mogu pročitati u nastavku:
- **Programske paradigme (3I)**: Kolekcija snimaka za ovaj kurs sadrži i kompletne i kratke snimke vežbi. Liste snimaka će biti kačene redovno na [stranici za kurs](http://www.programskijezici.matf.bg.ac.rs/ProgramskeParadigmeI.html#1_tab), ali se mogu naći i na mom sajtu u odeljku [Courses/PP](/courses/pp). Obaveštenja, informacije i slično će biti kačene na stranici za kurs, stoga je **dovoljno** pratiti samo tu stranicu.
- **Funkcionalno programiranje (4I)**: Kolekcija snimaka za ovaj kurs trenutno sadrži samo kratke snimke, stoga će vežbe u potpunosti biti snimane zarad kompletnosti. Liste snimaka će biti kačene redovno u odeljku [Courses/FP](/courses/fp). Stranica za kurs ne postoji, stoga će sve informacije biti kačene na sajtovima profesora/asistenata. **Vežbe iz FP počinju od 28. februara (dakle, u prvoj nedelji semestra neće biti održane vežbe).**.

Konsultacije za sve kurseve su moguće u bilo kom trenutku. Termini će biti dodati u [sistem za zakazivanje](https://cloud.ristovic.net/index.php/apps/appointments/pub/YR2YqtUXzVk%3D/form) kad se raspored stabilizuje. Do tada, javite se mailom i dogovorićemo se za termin koji svima odgovara.

Ako ste stigli do ovde, hvala na izdvojenom vremenu. Eventualna pitanja ili nedoumice mi pošaljite mailom pa ću po potrebi ažurirati ovo obaveštenje. Molim da pratite ovo obaveštenje u slučaju eventualnih izmena. 
