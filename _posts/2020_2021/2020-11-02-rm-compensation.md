---
layout: post
course: RM 4I
title: "Sinhronizacija časova / Projekti"
date: 2020-11-06 23:30:00 +0100
comments: false
---

#### Sinhronizacija časova vežbi

Pošto je naredna sreda (11. novembar) neradni dan, grupe koje imaju časove sredom će biti u zaostatku
u odnosu na ostale grupe. Štaviše, grupe koje su imale časove kod koleginice Božice već kasne jednu 
nedelju u odnosu na plan vežbi i onda se situacija znatno pogoršava. Naime nakon naredne nedelje, 
ukoliko se nastavi ovako, situacija bi bila sledeća:
  - grupa 1 nema zaostatak
  - grupa 2 kasni 1 tročas
  - grupa 3 kasni 1 tročas
  - grupa 4 kasni 2 tročasa

Stoga, kako bismo sve grupe sinhronizovali i tako olakšali studentima praćenje nastave ali i prelazak
između grupa, planiramo da održimo nadoknadu časova za grupe koje kasne (ili bi kasnile ukoliko se 
časovi koji bi bili propušteni neradnim danom u sredu ne bi nadoknadili). Ovom nadoknadom bi se 
potencijalno oslobodila poslednja nedelja u semestru, pošto trenutni plan vežbi ne zahteva tu nedelju.

Zamolili bismo stoga **studente iz grupe 4** (koji časove imaju **sredom u 12h**) da popune narednu 
[anketu](https://forms.gle/HYPZtBEaqW9AFBou6) kako bismo odabrali termin nadoknade koji svima odgovara. 
Odlučićemo se za jedan od naredna dva pristupa, u zavisnosti od toga da li je odabrana:
  - *nadoknada nakon 12. novembra*: grupa **1** neće imati časove 12. novembra i tako će
  sve grupe kasniti jedan čas u odnosu na plan vežbi ali će biti sinhronizovane (ovo doduše 
  znači da će biti neophodno održati nastavu u poslednjoj nedelji semestra)
  - *nadoknada pre 12. novembra*: otvorićemo još jednu anketu za grupe **2, 3 i 4** u svrhu
  odabira termina u subotu 14. novembra, kako bi te grupe dostigle grupu **1** (u tom slučaju bi 
  poslednja nedelja semestra bila višak) a ukoliko termin ne bude izabran biće primenjen prethodno
  navedeni pristup

#### Projekti

Kreirani su timovi i repozitorijumi u okviru [organizacije](https://github.com/MATF-Computer-Networks-Projects). 
Molimo kolege da prijave potencijalne greške (kreiranje timova i repozitorijuma je automatski izvršeno).

Srećan rad!

<br>

Hvala na razumevanju i izdvojenom vremenu!


