---
layout: post
course: PP 3I
title: "Početak semestra"
date: 2021-02-20 15:00:00 +0100
comments: false
---

Vežbe za moje grupe iz predmeta _Programske Paradigme_ (PP 3I) će biti održavane **u terminu koji nalaže raspored časova**. Platforma koju ću koristiti da održavam sastanke je, kao i do sada, [Webex](https://www.webex.com/){:target="_blank"}. Da biste se pridružili sastanku, iskoristićete trajni link [https://matf.webex.com/meet/ivan_ristovic](https://matf.webex.com/meet/ivan_ristovic){:target="_blank"} (biće postavljen i na glavnoj stranici za kurs) i pristupiti sastanku ili putem browser-a (preporučujem) ili putem aplikacije (trenutno dostupna samo za Windows operativni sistem).

Pošto ovakav način rada sigurno ne odgovara svima, planiram da svakako postavljam i snimke vežbi. Na osnovu iskustava iz prethodne godine, unapred pripremljeni kratki snimci su bili veoma dobro prihvaćeni i, po utiscima studenata, bili su od velike pomoći, tako da su i oni dostupni, iako ne pokrivaju celo gradivo (Covid je prekinuo nastavu nakon 5 nedelja semestra). Svi snimci će biti okačeni na YouTube kao plejliste i dostupni za preuzimenje preko Google Drive. Mislim da će na ovaj način svako moći da se adaptira i izabere način praćenja nastave koji mu odgovara. **Prisustvo na vežbama nije, i nikada neće biti obavezno**. Gradivo za ispite će biti **u potpunosti** obuhvaćeno snimcima jer pretpostavljam da će se snimci najviše koristiti za spremanje ispita. Uz snimke, biće dostupan i GitHub repozitorijum sa materijalima kao i WebGrade zadaci iz Python-a i Haskell-a.

Konsultacije za sve kurseve su moguće u bilo kom trenutku, samo mi se javite mailom i dogovorićemo se za termin koji svima odgovara.

Eventualna pitanja ili nedoumice mi pošaljite mailom ili postavite komentar u diskusiji ispod pa ću po potrebi ažurirati ovo obaveštenje.
